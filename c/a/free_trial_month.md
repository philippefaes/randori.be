---
title: Free Trial Month
layout: page
pager: True
comments: true
date: 2020-02-01
thumbnail: /images/drizzle.jpg
language: nl
---

![People dice](/images/drizzle.jpg)

Op het einde van elk kwartaal denk ik vaak: "Oh jee! Is het weeral april (of juli, of oktober, of januari)?" Ik heb een ingebouwde dwang om dit-en-dat nog klaar te krijgen, een inwendig stemmetje met verplichtingen en prestatiedwang. "Moet, moet, moet..." Intussen is de eerste maand van het jaar weeral voorbij. De meeste goede voornemens zijn al weer opgeborgen (hoe zit dat met jouw goede voornemens?), de dagen zijn weer iets langer geworden. Je hebt een vliegende start genomen, of je start was meer sputterend dan vliegend. 

Ik las van [een vriendin](https://www.facebook.com/MLannoey/photos/a.1649684218436754/2428723730532795/?type=3&theater) het volgende:

> Mijn jaar start op 1 februari. Januari beschouw ik als een gratis proefmaand.

Wat een fijne gedachte. Net op het moment dat je *officieel* geen gelukkig Nieuwjaar meer mag toewensen, neem je gewoon het recht om zelf je eigen Nieuwjaar te bepalen.

Elke stap die je in januari hebt genomen is goed, hoe klein dan ook. En dan komt er weer een nieuwe maand. En als je graag wat meer stappen had genomen in januari, dan kan je die verlangens gewoon doorschuiven naar februari.

Ik wens je een *Gelukkig 2020*, met veel stappen klein en groot, en met de verandering waar jij naar op zoek bent. 

