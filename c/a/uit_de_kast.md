---
title: Uit de kast als Pelgrim
layout: page
pager: True
comments: true
date: 2018-10-13
thumbnail: /images/rua_peregrino.jpg
---

![Rúa Peregrino](/images/rua_peregrino.jpg "Philippe staat in de Rúa Peregrina, de dag voor hij in Santiago aankomt.")
Gisteren is het een jaar geleden dat ik voor het eerst Santiago de Compostela binnenwandelde. En tot gisteren stond op deze website dat ik "ondernemer, coach, en wandelaar" ben. Dat is natuurlijk dikke zever, en dat wist ik wel. Niet dat van ondernemer en coach. Wel dat van "wandelaar". Ja, ik wandel. Zelfs voor mijn pelgrimstocht naar Santiago wandelde ik veel. Ik ging vaak te voet naar mijn werk, en dat is een wandeling van drie kwartier.  

In persoonlijke gesprekken met vrienden en vreemden noem ik mezelf vaak *pelgrim*. Ik schrijf ook dat ik een pegrim ben in een eerdere column op deze website. (Lees ook: [pelgrim]) En toch was ik niet dapper genoeg om dat woord bovenaan op de hoofdpagina van mijn website te zetten. Omdat ik schrik had om professioneel niet serieus genoeg genomen te worden. Omdat ik mij plooide naar de vooroordelen van anderen. Niet de vooroordelen die ik gehoord had van anderen, maar de vooroordelen die ik *veronderstel* van anderen. 
 
> Bring your whole self to work — [Mike Robbins](https://mike-robbins.com/tedxberkeley)

Gisteren luisterde ik nog eens naar een aflevering van de [dan_mullins_podcast]. Daarin vertelde een pelgrim dat ze zich nog steeds pelgrim voelde. Dat voel ik ook, en dat zeg ik ook. En vanaf nu ook bovenaan mijn hoofdpagina. En op mijn [linkedin].

Dus, hoewel mijn pelgrimstocht me heeft geleerd om mijn ongefilterde eerlijke zelf te zijn, slip ik soms nog. En dat is niet erg. 

