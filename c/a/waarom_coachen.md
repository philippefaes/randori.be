---
title: Waarom heb ik een coach nodig?
layout: page
pager: True
comments: true
date: 2019-02-21
author: Philippe Faes
advert: true
thumbnail: /images/schaduwen.jpg
advert: true
teaser: "Waarom heb ik een coach nodig? Hoe gaat dat dan? En vooral: is dat niet soft?"
tags: 
    - coaching
    - wandelen
---


> Waarom heb ik een coach nodig? Hoe gaat dat dan? En vooral: is dat niet soft?

![Blue Monday](/images/schaduwen.jpg)
## In het kort

**Wie topprestaties neerzet heeft nut van coaching.** De coach is je klankbord, stelt vragen en stelt jouw mening in vraag. De coach weet het niet beter, en vertelt je niet wat je moet doen. Jij bent immers de specialist van jouw bedrijf en van jouw leven. 
De coach helpt je wel om je doelen helder te krijgen, opties te verkennen en je plannen scherp te krijgen voordat je in actie komt.

Als volgend jaar er voor jou hetzelfde uitziet als vorig jaar heb je geen coach nodig. Ik ga met jou aan de slag als je wilt **veranderen**: verbeteren, vergroten, verdiepen, verkleinen, versnellen of vertragen. En als je wilt **verantwoordelijk opnemen**.

## Verandering en Verantwoordelijkheid

Ik help je **Veranderen door te Wandelen**. Elke (positieve) verandering komt door zelf **verantwoordelijk te nemen** voor je leven. Ik help je om die verantwoordelijkheid (meer) te nemen. 

We zoeken samen welke verandering je écht wilt maken in je leven en we definiëren de eerstvolgende stappen die nodig zijn om die verandering waar te maken. 

Net zoals een voetbalcoach niet mee tegen de bal komt trappen, blijf ik ook langs de zijlijn staan. Jij blijft verantwoordelijk voor je leven, je vorderingen, je veranderingen. Je kan je ideeën bij mij komen toetsen en je strategie uitbouwen.

## Hoe doe je dat?

We wandelen en praten samen. En soms zwijgen we ook. We onderzoeken waar je staat en welke verandering je wilt maken.

We wandelen samen, maar ik ga je niet dragen. Zeker niet letterlijk en ook niet figuurlijk. Je bent zelf de baas van je eigen leven.

Wanneer we conclusies en volgende stappen definiëren, maak je geen beloftes aan mij. Je maakt beloftes aan jezelf.

## Wat is het verschil tussen therapeuten en coachen?

Ik ben geen therapeut en ook geen psycholoog. Ik ben een ondernemer, ingenieur en een coach.

Een therapeut helpt je als er "iets mis is". Een coach gaat ervan uit dat je normaal functioneert en dat je **nóg beter wilt functioneren**. En therapeut brengt je van 4/10 naar 6/10, een coach brengt je van 6 of 7/10 naar 9 of 10/10 .

## Is dat niet alleen voor mensen met problemen?

Nee. Wel voor mensen met groeimogelijkheden. 

Echte high-performers hebben vaak een coach (of zelfs meerdere). Executives of bedrijfsleiders hebben immers vaak een eenzaam leven. Hoewel ze veel mensen om zich heen hebben, begrijpen weinigen rondom hen wat hen bezig houdt. Degenen die hen wel begrijpen hebben vaak ook veel te verliezen of te winnen bij de keuzes die de high-performers maken, en zijn dus geen goede *sparring partner*. Je levenspartner of je raad van bestuur zullen misschien niet zo goed reageren als je hen een radicaal idee voorlegt voordat dat idee voldoende gerijpt is.

Je kan bij je coach regelmatig nieuwe ideeën in vertrouwen toetsen, je kantoordynamiek onderzoeken of de gedragspatronen van mensen rondom jou en jezelf bespreken. Op die manier wordt je nog daadkrachtiger en nog meer gefocust op wat echt belangrijk is.

Wie denkt dat hij *geen* groeimogelijkheden meer heeft, zal geen baat hebben bij coaching.  

## Is dat niet soft?

Nee. Ik ben ingenieur en ik sta met twee voeten stevig op de grond. Het is niet mijn taak om je goed te doen voelen. Wel om je vooruit te helpen.

Ik spreek je tegen wanneer je jezelf voorliegt of in cirkeltjes denkt. Ik zal je ontslaan als klant wanneer ik merk dat je enkel komt om te klagen en geen verantwoordelijkheid wilt nemen voor je eigen leven. Ik zeg vaak dingen die klanten niet wilden horen. Met respect voor de persoon en tegelijk meedogenloos voor vastgeroeste ideeën 


## Hoe beginnen we eraan?

Wil je verandering? Wil je meer focus en daadkracht? Om vrijblijvend kennis te maken, kan je [eerste wandeling met mij inboeken](/wandel_met_mij.html). Eerste keer is kosteloos, dus.
