---
title: Kilted Coach. But why?
layout: page
pager: True
comments: true
date: 2019-02-10
author: Philippe Faes
thumbnail: /images/kilt_h.jpg
language: en
tags:
    - coaching
    - kilt
---

Ik ben Philippe, de *kilted [coach](/wat.html)*, de *[kilted pilgrim](https://www.google.com/search?q=%23kiltedpilgrim)*. Maar waarom?

> I'm not trying to pick you up, but uh... what's with the kilt? â€” some woman at the airport

![Philippe in een kilt](/images/kilt_v.jpg)
Mensen vragen me vaak waarom ik een kilt draag. De wedervraag is dan waarom ik me zou moeten verantwoorden over mijn kleding. Maar als ik het daarbij zou houden, heb ik niets om over te schrijven. Dus hier komt-ie:  

#### Waarom draag je een kilt?

1. Waarom niet?
1. Omdat ik dat kan. 
1. Omdat het me uit mijn comfortzone trekt. (Of althans: "trok". Ik ben er intussen wel aan gewend.)
1. Omdat het een gespreksstarter is.
1. Omdat het extra mannelijk is.
1. Omdat het gemakkelijk wandelt.
1. Omdat ik dan ruimte en vrijheid tussen mijn benen heb. En als man heb ik daar meer ruimte en vrijheid nodig dan vrouwen.
1. Omdat feminisme en emancipatie in twee richtingen werkt.
1. Omdat ik de natuur (gras, regen, wind, zon,...) beter kan voelen.

#### Heb je iets met Schotland?

* Nee, niet speciaal. Ik ben er nog nooit geweest, en ik heb geen Schotse of Ierse voorouders

#### Speel je doedelzak?

* Ik heb geen doedelzak, maar ik heb een keer op een geleende doedelzak gespeeld en dat lukte aardig.

#### Draag je die voor speciale gelegenheden of draag je die elke dag?

* Ik draag misschien vijf van de zeven dagen een kilt. Vooral als ik in de natuur wandel vind ik het fijn om een kilt te dragen. Ik krijg zelfs commentaar van vrienden als ik met een broek verschijn.  

#### Heb je geen koud aan je benen?

* Nee. Ik voel wel koude aan mijn benen maar dat is goed te verdragen, zelfs als het vriest. Het grotere probleem is dat je veel warmte verliest langs de benen, dus dat moet gecompenseerd worden met een paar extra laagjes bovenaan. Misschien koop ik ooit wel lange sokken voor de winter.

#### Heb je daar ondergoed onder?

* Dat gaat je niets aan. Ik vraag toch ook niet naar jouw ondergoed?

#### Zijn rokjes niet voor meisjes?

* Nee. Net zo min als broeken voor jongens zijn. Enkel in de monderne westerse cultuur worden rokken en kleden als kleding voor vrouwen bestempeld. In vroegere tijden en in andere delen van de wereld dragen mannen kleden en rokken. Trouwens, heel Europa is destijds veroverd door [mannen in rokken](https://en.wikipedia.org/wiki/Military_of_ancient_Rome). 
<br/> Lees meer in de [Wikipedia](https://en.wikipedia.org/wiki/Men%27s_skirts).
