---
title: De juiste richting
layout: page
pager: True
comments: true
date: 2018-10-03
author: Philippe Faes
thumbnail: /images/flecha_variante_s.jpg
advert: true
tags:
    - camino
---



*Camino Spiritual, net voorbij Combarro.*


![Gele Pijlen](/images/flecha_variante_s.jpg "Een wegwijzer op de Variante Espiritual")
Het eerste stukje na het stadje Combarro gaat redelijk stijl omhoog. Er zijn een paar mooie h贸rreos in dat stuk. H贸rreos zijn de gemetste of houten gebouwtjes die vroeger gebruikt werden om graan in op te slaan. Samen met andere pelgrims bewonder ik de kleine gebouwtjes terwijl we het dorp uitwandelen. 

Net buiten het dorp is een mooi klein kerkje, een *ermita*. We bewonderen het gebouw en voelen of de deur open is. De deur is op slot. We nemen een slok water en wandelen verder.

Na tien minuten vraagt iemand of we nog pijlen hebben gezien. Nee, het is al een tijdje geleden dat er iemand de typisch gele pijlen die de weg naar Santiago wijzen gezien heeft. We keren dus terug. Vlak v贸贸r het kerkje hadden we moeten afslagen. De Camino loopt daar niet over de grote weg, maar langs een klein paadje stijl de berg op.

> [/c/q/foute_weg]

![Gele Pijlen](/images/flecha.jpg "Een geverfde wegwijzer op de Camino")
Soms zijn de pijlen naar Santiago erg duidelijk. Soms staan er zelfs stenen paaltjes of grote plakaten met wegwijzers. Maar op andere plaatsen is het gewoon wat gele verf op de straat. Als je niet aandachtig bent kan je die wegwijzers gemakkelijk missen. Gelukkig, na een paar dagen ben je het zo gewend om op de gele pijlen te letten dat je het onbewust doet. Tot je afgeleid bent natuurlijk.


Zo is het ook in het leven. Op sommige kruispunten is de  beslissing duidelijk en gemakkelijk. En soms ben je op automatische piloot gewoon de grote weg aan het volgen, en heb je de splitsing in de weg niet eens opgemerkt. Soms is de juiste weg een klein stijl bergpaadje. Niemand kan voor jou de weg wijzen. Iedereen moet zijn eigen wegwijzers volgen. En dat kan alleen als je goed oplet en elke splitsing in de weg bewust opmerkt en zoekt naar je gele pijlen.
