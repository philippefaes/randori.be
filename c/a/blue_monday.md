---
title: "Fake news: Blue Monday"
layout: page
pager: True
comments: true
date: 2019-01-21
author: Philippe Faes
thumbnail: /images/blue_monday.jpg
advert: true
---

![Blue Monday](/images/blue_monday.jpg)

Vandaag is het Blue Monday, de meest deprimerende dag van het jaar. Dat heeft een psycholoog Cliff Arnall, gebaseerd op factoren zoals falende goede voornemens, geld dat op geraakt aan het eind van de maand, motivatie-niveau, salaris en schulden en nog een paar. Althans, dat vertellen de kranten, en de ochtendradio ons al jaren. In feite is het een gewoon een verhaaltje dat in 2005 is verzonnen om meer reizen naar de zon te verkopen. [Fake news dus](https://nl.wikipedia.org/wiki/Blue_Monday_(dag)).

Maar toch. Ik heb in de winter vaak moeite om vrolijk te zijn. Zowel [december](/c/a/winterstress.html) als januari zijn donkere maanden. Doordat er minder daglicht is produceert je lichaam minder serotonine. En serotonine draagt nu net bij aan je geluksgevoel.

Ik ben dit tekstje aan het typen in Ponta Delgada (Azoren) terwijl het zonnig en 15 graden is. Dat helpt voor de serotonine. Maar wat ook helpt wanneer ik morgen weer in BelgiÃ« ben, is om volop gebruik te maken van de schaarse uren zonlicht die er zijn. Ik kom zo vaak mogelijk buiten overdag, of het nu regent of sneeuwt of vriest. Het gaat erom dat ik zon (of zelfs gewoon *daglicht*) op mijn gezicht heb gevoeld. 

Als je ook met een winterdipje zit, wens ik je toe dat je wat tijd kan vinden om buiten in de natuur in het daglicht te komen. Daar heb je niemand voor nodig en dat kost geen geld.

Als je samen met mij wilt gaan wandelen, dan doe ik dat graag, [anderhalf uurtje in de buurt van Gent](/wandel_met_mij.html) of [twee dagen in de Ardennen](/news/tweedaagse1.html).

