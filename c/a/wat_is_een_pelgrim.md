---
title: Wat is een pelgrim?
layout: page
pager: True
comments: True
date: 2018-09-29
author: Philippe Faes
pager: True
thumbnail: /images/wandelen_langs_afbeelding_santiago.jpg
advert: true
tags:
    - camino
---

![Pelgrim](/images/wandelen_langs_afbeelding_santiago.jpg "Philippe wandelt langs een afbeelding van Sint Jacobus, Santiago.")
Ik noem mezelf vaak "pelgrim" en ik besef goed dat een beladen en controversieel woord is. Eerder vertelde ik al [hoe ik pelgrim werd](/c/pelgrim), en dat ik zelf ook weerstand voelde bij het woord "pelgrim". 
Nu wil het hebben over de wat dat woord betekent, en wat het betekent voor mij.

# Traditionele betekenis

Het woord pelgrim komt van het latijn, en betekent eigenlijk "vreemdeling". Volgens het [woordenboek](https://en.wiktionary.org/wiki/pilgrim) is een pelgrim *iemand die reist, vooral tijdens een tocht om plaatsen van religieuze betekenis te bezoeken.* 
In het Nederlands is het een synoniem van "bedevaarder"; een biddende reiziger. Ik hou persoonlijk niet zo van de woorden "bedevaart" of "bedevaarder". Dus: pelgrim, pelgrimeren en pelgrimage.

Als je de betekenis van "pelgrim" een beetje rekt, reist een pelgrim naar een plaats die een spirituele betekenis heeft, of een bijzondere persoonlijke betekenis. 
 
Je zou kunnen zeggen dat een AustraliÃ«r die het oorlogsgraf van zijn grootvader in Vlaanderen komt bezoeken ook een pelgrim is, op zoek naar zichzelf en zijn eigen oorsprong.


# De echte Camino

Het is een noodzakelijk onderdeel van pelgrimeren dat de pelgrim zich terugtrekt uit het dagelijkse leven. Tijdens een pelgrimstocht ben je inderdaad weg van de routine van thuis. Maar, zoals pelgrims in Santiago vaak tegen mekaar zeggen: 

> [El verdadero Camino comienza con la vuelta a casa.](/q/de_echte_camino.html)
> 
> [*De echte Camino begint pas als je weer naar huis gaat.*](/q/de_echte_camino.html) 

![Vliegtuig](/images/airplane.jpg "Naar huis vliegen vanaf Santiago de Compostela")
Een pelgrim onderzoekt ook het verleden; zijn eigen verleden of de geschiedenis van de eigen cultuur. Op die manier bereidt de pelgrim zich voor om aan het volgende deel van zijn leven te beginnen. Het is pas bij de terugkeer naar je eigen huis, naar je eigen wereld dat de verandering in je leven kan beginnen. Daarom vind ik, samen met zo veel andere pelgrims, dat je niet ophoudt met pelgrim-zijn als je weer op het vliegtuig naar Zaventem stapt. Daar begint het pas. 

# Mijn betekenis 

Voor mij betekent pelgrim zijn het volgende.

* De pelgrim is op zoek naar verlossing, en is op zoek naar zichzelf.
* De pelgrim is dankbaar en nederig, en is tegelijk daadkrachtig en zelfverzekerd.
* De pelgrim is zich bewust van (en kieskeurig over) wat er in zijn rugzak zit.
* De pelgrim beseft dat we soms naast elkaar wandelen, maar dat iedereen zijn eigen weg volgt.
* En de pelgrim weet dat niemand anders dan hijzelf verantwoordelijk is voor elke kilometer die voor hem ligt.

Als dit lijstje wat abstract of zweverig klinkt: ik zal er binnenkort meer schrijven om verder te verduidelijken.


