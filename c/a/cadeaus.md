---
title: Cadeautjes in de rugzak
layout: page
pager: True
comments: true
date: 2018-12-03
thumbnail: /images/backpack32.jpg
tags:
    - camino
    - minimalisme
---

![Rugzak](/images/backpack.jpg)


Als je weken lang al je bezittingen zelf in een rugzak draagt, leer je om te minimaliseren. Je neemt niets mee wat geen nut heeft. Elk ding dat je inpakt heeft een gewicht, heeft een volume en moet telkens weer in-en-uitgepakt worden. Daarom leer je om alles achter te laten wat niet bijdraagt aan je tocht. 

> Wat je thuis laat is mooi meegenomen. 

Zo is het ook wanneer je weer thuis komt. Alle bezittingen hebben een kost. Ze kosten ruimte in je huis. Je moet ze vaak ook onderhouden. Wanneer je verhuist moeten die dingen mee. Als je de kast of de zolder of de kelder opruimt moet je alles weer vastpakken. Het kost mentale energie om veel dingen te bezitten. En als je ze niet meer nodig hebt moet je ze weer uit je huist zetten; verkopen, weggeven of weggooien. 

##Plankruimte huren
Mensen die nogal economisch of praktisch of materieel ingesteld zijn kunnen argumenteren dat je die ruimte toch al hebt en dat die emotionele kost niet zo belangrijk is. Bedenk dan eens: als je een vast bedrag aan huur zou moeten betalen aan jezelf voor de "plankruimte" die je spullen gebruiken, plus een recycleerpremie om de dingen later weer weg te gooien. Zou je ze dan nog kopen?   

##Geven en Krijgen
Met de feestdagen die er aan komen zullen er weer veel cadeautjes gegeven en gekregen worden. Wat mij betreft: graag geen cadeautjes die ik in mijn rugzak moet meedragen. Liever iets lekkers, iets om te doen, of een gift aan een goed doel. 

<br/>
Leestips: [Unclutterer](https://unclutterer.com/) en hun [Gift Giving Guide](https://unclutterer.com/category/gift-giving-guide/)