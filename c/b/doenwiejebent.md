---
title: Doen wie je bent 
book-author: Charlotte De Mey
layout: page
pager: True
comments: true
advert: true
thumbnail: /images/doen_wie_je_bent.jpg
date: 2019-04-19
tags:
    - book
    - relaties
---

![Doen wie je bent, Charlotte De Mey](/images/een_pad_doenwiejebent.jpg "Doen wie je bent, Charlotte De Mey")

Wie mij kent weet dat [authenticiteit](/wie.html) een belangrijk thema voor mij is. Wie ben ik? Waar sta ik voor? Wat is mijn missie? Als je die vragen beantwoord hebt, sta je al verder dan veel de meeste mensen. Daarna komt pas de gemakkelijke vraag: Wat doe ik?

Enkele jaren geleden al, was ik jaloers op een vriendin die voor zichzelf een heldere missie had. Een missie van slechts enkele woorden. "Talenten laten renderen". Daar was veel werk in gekropen om tot zo'n korte duidelijke missie te komen, zei ze. Maar daar past veel in. Een kapstok waar al haar werk aan kan hangen, van scholenbouwer tot coach en kindertalentefluisteraar. 

De eerste beweging is dan om zo iemand na te bootsen. Om soortgelijke dingen te gaan doen. Dat werkt natuurlijk niet. 

> Be yourself everybody else is already taken -- Oscar Wilde

Maar het pad naar authenticiteit is een smal kronkelweggetje. Een andere vriendin, Charlotte De Mey, kent dat kronkelweggetje goed. Haar boek met als ondertitel "Self-marketing voor solo-ondernemers" gaat over hoe je jezelf authentiek naar buiten kan brengen. Self-marketing is helemaal geen *personal branding*. Dat laaste gaat over de vraag: "hoe presenteer ik mezelf op een manier dat mensen bij mij willen kopen?" Foute vraag. Self-marketing gaat over hoe je kan succesvol blijven doen wie je bent. En dan is de eerste vraag: "Wie ben ik?"

Met andere woorden, het is belangrijk dat het "doen" en het "zijn" gelijk lopen. (Zie ook [/c/a/evenwicht])

Het heeft mij veel tijd en energie (lees: bloed, zweet en tranen; letterlijker dan ik wil toegeven) gekost om mijn eigen missie samen te vatten: **Veranderen door te wandelen**. Ook die korte woordjes bevatten meer dat op het eerste zicht misschien lijkt. Ik omarm de metafoor en het letterlijke wandelen, het op weg zijn, stappen zetten. Ik wil werken met mensen die voor zichzelf een echte verandering willen, die niet meer willen stil zitten. Ik coach graag in de buitenlucht tussen de bomen en liefst met modder onder mijn stapschoenen. Ik kan er gemakkelijk uren over praten en weken over wandelen. **Veranderen door te Wandelen**. Maar om je professioneel doel, of je "zijn" te kunnen samenvatten in een paar woorden... dat vraagt enorm veel introspectie. Mensen herkennen holle slogans vanop afstand. Ze zien het wanneer je als acteur tevoorschijn komt. Ze zien als je niet achter je eigen bedrijf staat. 

Stap één van *marketing* (lelijk woord) is om jezelf te vinden. Daarna pas kunnen je klanten je vinden.

Aanraders: 

* Het boek "[Doen wie je bent](https://charlottedemey.be/boek/)" voor wie het allemaal zelf wilt doen
* [Het Peer-to-peer traject "Doen wie je bent"](https://charlottedemey.be/peer-to-peer-traject-doen-wie-je-bent-self-marketing-voor-solo-ondernemers/) voor wie graag de hulp krijgt van Charlotte en van een groep gelijkgestemde zielen

Misschien brengt dit ons dichter bij een wereld met meer mensen die echt kunnen doen wie ze zijn.  

<script type="text/javascript" src="//downloads.mailchimp.com/js/signup-forms/popup/unique-methods/embed.js" data-dojo-config="usePlainJson: true, isDebug: false"></script><script type="text/javascript">window.dojoRequire(["mojo/signup-forms/Loader"], function(L) { L.start({"baseUrl":"mc.us20.list-manage.com","uuid":"a59dbc8f12cb7271927a3f7dd","lid":"31be92104f","uniqueMethods":true}) })</script>