---
title: The 4-Hour Workweek 
book-author: Timothy Ferris
layout: page
pager: True
comments: true
advert: true
thumbnail: /images/4hour_workweek_cover.jpg
date: 2018-12-07
tags:
    - book
    - ondernemen
---

![4-Hour Workweek, Timothy Ferris](/images/4hour_workweek.jpg "4-Hour Workweek, Timothy Ferris")

Het boek "De werkweek van 4 uur" van Timothy Ferris is zeer sterk gehyped. Iedereen wil wel geld verdienen door maar een halve dag per week te werken. Hier enkele bedenkingen.

Tim Ferris noemt zichzelf al lachend een internationale drug dealer, omdat hij een webshop heeft die voedingssupplementen verkoopt. Verder heeft hij ooit een wereldkampioenschap thai boxen gewonnen door eerst zichzelf te laten dehydrateren om in een lagere gewichtsklasse te geraken en daarna elk van zijn tegenstanders uit de ring te duwen. Sommige hoofdstukken uit het boek zijn geschreven door "virtuele assistenten", mensen in lageloonlanden die stukjes onderzoek voor hem doen en teksten schrijven.

Verder staan er een aantal nuttige technieken in die je kan gebruiken om je persoonlijk bedrijf op te starten, maar die technieken staan ook in een hele boel andere boeken.

Wat zijn belofte uit de titel van het boek betreft: Tim werkt niet *minder*. Hij werkt gigantisch veel om al die doelen te bereiken. Het verschil is dat hij enkel zijn administratief werk meerekent in die vier uur. (Zie ook de leestip onderaan) Als het te mooi klinkt om waar te zijn, is het dat meestal ook.

Geld verdienen zonder te werken kost veel werk. Dit boek gaat je niet leren om snel rijk te worden, of om snel minder uren te presteren. Als het al een handleiding is, dan is het een handleiding in moraliteit. Hoe het niet moet. Ik zou dit boek enkel aanraden als je behoefte hebt om mee te praten met de mensen die het wel gelezen hebben. Leen het eens (niet kopen!) en lees diagonaal. 

Er zijn geen shortcuts. Er zijn geen quick-wins. 

## Leestips
* [5 Time management tricks I learned from years of hating Tim Ferriss](http://blog.penelopetrunk.com/2009/01/08/5-time-management-tricks-i-learned-from-years-of-hating-tim-ferriss/)