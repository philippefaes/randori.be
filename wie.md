---
title: Wie?
layout: page
comments: False
pager: True
---

# Wie is Philippe?

> Ondernemer, coach en wandelaar. Verzamelt chaos. <br/>
> Houdt van tech. Houdt meer van mensen dan van tech.

# Ondernemer
Ik heb bijna tien jaar lang mijn eigen bedrijf, [Sigasi](http://www.sigasi.com), geleid. Als mede-oprichter heb ik ervaring met alle aspecten van bedrijfsvoering: sales, marketing, productontwikkeling, strategische samenwerkingen opzetten, recrutering, administratie, raden van bestuur en algemene vergaderingen. Ik heb in 2010 een investeringsronde van ongeveer een half miljoen euro doorgevoerd, en heb verschillende subsidiedossiers geschreven en goedgekeurd gekregen.

In 2017 heb ik de leiding van Sigasi overgedragen aan een nieuwe algemeen directeur, en blijf ik betrokken als aandeelhouder. Sigasi is nog steeds een rendabel en groeiend high-techbedrijf met distributeurs en klanten over de hele wereld.

# Coach
Al jaren coach ik startende en groeiende ondernemers, zowel in peer-to-peer coaching als binnen startersorganisaties zoals [Starerslabo](https://www.starterslabo.be). Ik werk rond alle aspecten van het ondernemerschap, zowel de strategie als de praktische uitvoering. Daarnaast werk ik ook met de ondenemer als mens; de vragen rond de persoonlijke drive en missie. Immers, als de ondernemer en de onderneming niet dezelfde missie hebben zullen de onderneming of de ondernemer of beide daaronder leiden.

# Wandelaar

In 2017 ben ik in vijf weken [900 kilometer gewandeld in Spanje](/c/pelgrim.html). Ik ben vertrokken in Irun (Spaans-Franse grens aan de Golf van Biscaje) en dan langs de Spaanse noordkust tot aan Santiago de Compostela en Fisterra.

Als je elke dag zes tot acht uur wandelt, weg van je gewone dagelijkse verplichtingen, heeft dat een grote impact op je lijf, en op je leven. Door de beweging pompt je hart meer zuurstof naar je hersenen, en krijg je een helderder beeld op de vragen of twijfels waar je op dat moment mee zit.

Deze wandeltocht (of “pelgrimstocht”) heeft mij weer met mijn twee voeten stevig op de grond gezet, en heeft mij geholpen om een paar moeilijke knopen door te hakken.

Sindsdien wandel ik regelmatig en veel.


# Opleidingen
Naast mijn formele opleiding als burgerlijk ingenieur, heb ik verschillende opleidingen en trajecten gevolgd rond leiderschap en zelfontwikkeling:

* Doctor in de Ingenieurswetenschappen, Computerwetenschappen, 2008, UGent
* Postgraduaat Inspirerend Coachen, 2016 — 2019, Artevelde Hogeschool
* Master Class Wandercoaching, Oktober 2018, YourCoach
* Kindertalentenfluisteraar, 2017 ([meer info](https://www.kindertalentenfluisteraar.com/))
* Verscheidene opleidingen NLP en Enneagram persoonlijkheidstypering 2013 — heden; Improve
* Innovation Management, 2008, Vlerick Leuven-Gent Management School,
* Uitwisselingsprogramma, 1996 — 1997, Madison High School, Portland, Oregon, USA
* Attest jeugdanimator, attest hoofdanimator, 1994 — 1995
